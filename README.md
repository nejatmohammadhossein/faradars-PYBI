داشبورد هوش مصنوعی چیست؟

داشبورد یک ابزار گرافیکی است که اطلاعات مختلف را در یک مکان مرکزی نمایش می‌دهد. این اطلاعات ممکن است شامل شاخص‌ها، نمودارها، جداول و سایر عناصر تحلیلی باشند که به کاربران کمک می‌کند تا وضعیت و عملکرد یک سازمان، پروژه، یا فرایند را به صورت سریع و آسان بفهمند.

هوش تجاری به فرایند نمایش داده‌های بزرگ در قالب نمودار و جداول آماری کسب‌وکارها گفته می‌شود. هدف از این کار، تصمیم‌گیری منطقی، کشف نیازمندی‌ها، شناخت فرصت و چالش‌ها توسط مدیران ارشد شرکت‌ها و سازمان‌ها است.

اهمیت یادگیری ساخت داشبورد هوش تجاری با پایتون چیست؟

هوش تجاری در حقیقت همیار مدیران برای برنامه‌ریزی، طراحی، اجرا و تصمیم‌گیری برای شرکت و سازمان است. بنابراین، ایجاد داشبورد هوش تجاری امروزه امری ضروری برای شرکت‌ها به حساب می‌آید. داشبورد هوش تجاری، از راه‌ها و ابزارهای مختلف قابل پیاده‌سازی است. می‌توان داشبورد هوش تجاری را با اکسل، پاور بی‌آی و سایر ابزارهای شناخته‌شده در این حوزه طراحی کرد. اما برای ایجاد داشبورد پویا، مهندسی‌شده و بدون محدودیت، یک زبان برنامه‌نویسی کمک‌کننده است و پایتون یکی از بهترین انتخاب‌ها برای انجام این کار است.

در این فرادرس چه چیزی یاد می‌گیریم؟

برای ایجاد هوش تجاری به کمک زبان برنامه‌نویسی پایتون، از کتابخانه‌های Pandas و Tkinter استفاده می‌کنیم. قصد داریم داشبورد هوش تجاری برای فروش محصولات یک شرکت را ایجاد کنیم. نمودارهای مختلف به طور کامل با زبان پایتون طراحی می‌شود و با استفاده از کتابخانه Tkinter به صورت گرافیکی نمایش داده می‌شود.
